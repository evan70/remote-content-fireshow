Info

Venujeme sa performatívnemu umeniu - teda umeniu vystupovať...

Sme maximálne voľná skupina performérov, poskladaná z vyštudovaných hercov, výtvarníkov, ale nájde sa medzi nami aj dizajnér svietidiel, profesionálny žonglér, či šermiar. Pri tvorbe predstavenia má každý svoju úlohu, či už ide o dramaturgiu, réžiu alebo napr. vyrobenie svetelnej techniky, či originálnych kostýmov. Pretože vystúpenie nie je len o tom čo vystupujúci dokáže. Vystúpenie je omnoho komplexnejší celok ktorý zhŕňa aj kostými a rekvizity, dramaturgiu, hudbu a hlavne hodiny tréningu...

    Kubo Horničák, pri práci na nových svetelných efektoch vo svojej dielni.

Fireshow

Hneď po tom ako som prvý krát vzal do ruky ohnivú palicu mi tento živel učaroval. A do dnes nás všetkých fascinujú nekonečné možnosti manipulácie s ohňom. Dynamické tance, napínavé a nebezpečné súboje, ale aj hravé fóry. O tom všetkom sú naše ohňové show.

    Fakírske kúsky na svadbe
    Malé prekvapenie na svadbe - predstavenie ranne renesančného šaša Kraka.
    Ohňová show - chrlenie ohna
    Veselá ohnova show

Postava historického Šaša

V postavách historického šaška sme objavili slobodu vystrájať, baviť sa, z ničoho si nerobiť ťažkú hlavu a čo je najdôležitejšie, môžeme len tak, z ničoho nič a pre nič za nič rozosmievať ľudí. A to je dar veľký, ba priam najväčší :)

    Historický šaško Fjodor a Krak z Iglova na Festivale kumštu, remesla a zábavy.
    Spoločné vystúpenie Kyselich Krastafcov.
    Samovražda na svadbe, alebo ako sa nedá zastreliť sa lukom :)
    Šašo Krak z Iglova na Galashow slovenského žonglérskeho festivalu KUŽEĽ 2016

Život na vysokej nohe, alebo svet na Chodúliach

Keď človek zbadá choduliara, na prvý pohľad je najdôležitejší jeho kostým. Ale my sme pochopili, že je treba aj čosi viac... Preto k divákom pristupujeme aktívne, až priam INTERAKTÍVNE - prihovárame sa k okoloidúcim, zapájame ich do našich výstupov a hlavne sa všetci spolu bavíme!